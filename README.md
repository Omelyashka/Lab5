1.У даному застосунку реалізовано функціонал створення списку покупок. Користувач має можливість додавати нові товари до списку, переглядати всі наявні товари, позначати їх як куплені за допомогою чекбокса, а також видаляти товари зі списку. Усі дані зберігаються локально за допомогою бази даних Room, що забезпечує збереження інформації навіть після перезапуску програми. 
2.Як власне доповнення я реалізувала можливість редагувати товар у списку. Для цього при натисканні на кнопку "Edit" відкривається діалогове вікно, в якому користувач може змінити назву товару та зберегти зміни. Також я реалізувала функцію видалення товару зі списку через відповідну кнопку. Окрім того, реалізовано підрахунок загальної кількості товарів та кількості вже куплених товарів, що відображається у верхній частині списку.
3.Під час редагування коду build.gradle.kts (Gradle-файл проєкту) виникли певні труднощі, пов’язані з налаштуванням залежностей, особливо при роботі з Room та Compose. Зокрема, складність викликала потреба виключити конфліктуючу залежність listenablefuture, яка входила до складу Room. Без цього Gradle не збирав проєкт через дублікати класів, тому довелось вручну додати блок exclude(group = "com.google.guava", module = "listenablefuture") у відповідну залежність. Також довелось прибрати окреме підключення Guava (implementation("com.google.guava:guava:31.1-android")), оскільки воно більше не було потрібне й викликало конфлікти. Крім того, було важливо правильно підключити kapt (Kotlin Annotation Processing Tool), оскільки Room потребує його для генерації коду. Це вимагало додатково переконатися, що плагін kotlin.kapt підключений через alias(libs.plugins.kotlin.kapt) у секції plugins.
